---
Title: Design och webbplatser
Description: Analysis of colors
---

# Design och webbplatser - färganalys
## Urval

På uppdrag av organisationen Valfrihet har jag gjort en analys inom design och webbplatser. Analysen görs av den webbplats som är skapad i projektet (kmom10). Jag har valt att göra en analys om färger och är gjord på advokatfirman af Solstråles hemsida. Jag valde denna uppgift för att ytterligare analysera färgerna som valdes för kundens räkning i projektet.
#

## Metod

Jag tittade i devtool för att undersöka typsnitt för rubriker och brödtext. Jag använde Firefox ColorPicker för att bekräfta RGB och HEX-koden på färgerna. Jag använde även [Adobe Color](https://color.adobe.com) för att se olika färgpaletter kopplade till grundfärgerna på de utvalda hemsidorna.

## Resultat

<img src=../assets/img/af_Solstrale.png alt="Advokatfirman af Solstråle">  
#

Dominerande på förstasidan är en stor bild av hustaken på Strandvägen i Stockholm och därefter en del informationstext. Den dominerande färgen är borgogneröd tillsammans med guldmetallic. Dessa båda färger blir accentfärg och fungerar som "alert" för en action-knapp på förstasidan. Färgschemat följer inte något bestämt färgschema utan är skapat för uppdraget åt kunden advokatfirman af Solstråle och används tillsammans med vitt och svart som kontrastverkan. Bakgrundsfärgen är vit vilket fungerar bra då layouten ska vara lite stram och "business-mässig". Inga videor eller illustrationer används men däremot fotografier som lättar upp textmassan men som också används för att komplettera texten.

<table style="border-spacing: 4px; border-collapse: separate">
        <tr>
        <td style="height: 40px; width: 40px; background-color: #46060d">
        <td style="height: 40px; width: 40px; background-color: #811824">
        <td style="height: 40px; width: 40px; background-color: #d4af37">
        </tr>
</table>

Det finns egentligen ingen accentfärg utan eftersom grundfärgerna guldmetallic och borgogneröd används sparsamt på t ex förstasidan så blir dessa två signalfärger med uppgift att få besökaren att rikta blicken på knappen om att kontakta advokatfirman för mer information. Brödtexten har typsnittet ”Lato San serif”, dvs utan klack och fubrikerna H1-H3 har typsnittet 'Playfair serif', dvs med klack. Den förstnämnda gör läsbarheten bra i brödtexten och den andra gör att rubrikerna får uppmärksamhet men inte sticker ut för mycket.

Röd färg finns t ex i blod och instinkten att hjärtat slår snabbare när vi ser färgen röd gäller människor än idag. Rött används för att få oss att uppmärksamma något, men den röda färgen på den här hemsidan har en mörk och varmare ton och signalerar inte "varning" eller "fara" utan snarare "lyx" och "elegans". Syftet är att man ska associera färgen till dyra franska rödviner. Guld symboliserar framgång, kvalitet och välstånd vilken guldmetallic-färgen på den här hemsidan verkligen vill förmedla.

Af Solstråles advokatfirma riktar sig till tämligen prisokänsliga företag och det valda färgschemat tillsammans med typsnitten signalerar professionalism och elegans ganska väl. Möjligen är hemsidan lite stram och "tråkig" och kan göras mer lyxig med hjälp av bättre fotografier och en mer levande design, t ex med boxar som lätt rör sig när de hovras eller fotografier som ändrar storlek när man scrollar ner mot dem.

Den röda och guldiga färgen finns på alla sidors footer och återkommer mer eller mindre på alla sidor. Färgerna stämmer bra överens med namnet och loggan, men layouten och designen kan, som ovan nämnts, göras med mer finess.


## Analys

Af Solstråles advokatfirma använder i stor utsträckning sina två basfärger samt fotografier för att förmedla känslor. Firman vill förmedla "vi är proffs, hos oss får du det lilla extra". Flera andra advokatfirmor använder blåa nyanser och grått tillsammans med guld. Af Solstråle bryter detta genom att använda en varm mörk röd färg och de färgvalen sticker ut lite när man surfar runt på flera advokatfirmors hemsidor, och det kan vara en fördel då man möjligen kommer ihåg denna hemsida mer av den anledningen.


## Övrigt

Analysen är gjord av Bettina Kron.
