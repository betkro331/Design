---
Title: Webbplatsdesign
Description: Analys aktuell webbplatsdesign (uppdrag 5 i kmom10)
---

# Analys aktuell webbplatsdesign - uppdrag 5 (kmom10)


Denna uppgift går ut på att välja ut 3-5 webbplatser och göra en analys av aktuell webbplatsdesign, och vilka trender som är aktuella för tillfället.

## Urval

Jag har undersökt följande fyra advokatbyråer:

[Hammarskiöld](https://www.hammarskiold.se)

[Advokaterna Liman & Partners](https://limanpartners.se)

[Advokatfirman Stranding](https://advokatstranding.se)

[Advokatfirman Althin](https://www.advokatalthin.se/)


För uppdraget från företaget Sök Under tog jag avstamp i en artikel om [webbdesigntrender](https://flexra.se/blogg/webbdesigntrender-2021/) som i stora drag handlar om följande trender:
* Starkt användargränssnitt/användarupplevelse
* En hel del luftighet (white space)
* Specialutformad grafisk design och illustrationer
* Skarpa, djärva färger och gradienter
* Starkare mobil integration med responsiv design och appar
* Integrerad video
* Dynamisk scrollning

**Starkt användargränssnitt/användarupplevelse**

”Dagens webbanvändare förväntar sig en perfekt online-upplevelse från början till slut.”

Alla fyra hemsidor har en mycket elegant och inbjudande förstasida. Det är lätt att navigera och alla har logga till vänster och navbar till höger. Jag klickar snabbt igenom hemsidorna och kan snabbt skaffa mig ett hum om vad de erbjuder. Navigeringen går snabbt och smidigt.


**En hel del luftighet (white space)**

”Ren design är inne och visuell röra är ute”

Det är olika hur mycket dessa fyra advokatfirmor använder white space. Alla använder sig av det i olika utsträckning, dock inte alltid med vitt eller ljusgrått. Det ger ett luftigt och lättläst intryck. En advokatfirma har white space men med mörka blågråa toner.  De använder alla horisontella lager av text, white space och foton i takt med att man scrollar ner. Tre av fyra använder flat design som passar mycket bra på advokaters hemsida, som med fördel kan vara lite "stram".


**Specialutformad grafisk design och illustrationer**

”Illustrationer erbjuder utrymme för kreativitet. Om du vill sticka ut på en fullsatt marknad måste du visuellt skilja din webbplats från konkurrenterna.”

Ingen av advokatfirmorna använder illustrationer. Det är endast foton, text och white space som utgör designen. Det har sin naturliga förklaring då advokatfirmor önskar utstråla professionalism, affärsmannaskap, kompetens och skicklighet och illustrationer gör sig i sådana lägen knappast bättre än fotografier. Alla har fotografier på sina medarbetare och på sin husfasad och/eller området eller staden de verkar i.


**Skarpa, djärva färger och gradienter**

”Färg är ett av de mest kraftfulla visuella kommunikationsverktyg som finns tillgängliga. En genomtänkt användning av färger kan inte bara bidra till att dina produkter står ut jämfört med dem från konkurrenter, utan hjälper också till att påverka humör och känslor.”

Advokatfirmorna använder kontrastfärger men inga grälla eller starka färger. Istället vill de signalera professionalism och exklusivitet med blåa toner, vitt, guld och svart.


**Starkare mobil integration med responsiv design och appar**

”Enligt Google startade över 48% av alla användare sin sökning efter något på en mobilenhet. Varje företag behöver optimera sin webbplats för mobila enheter.”

De har alla responsiv design och det fungerar bra att navigera på alla fyra hemsidor på en mobil enhet. Foton, text och grid-boxar anpassar sig smidigt.


**Integrerad video**

”Folk älskar video. Videor uppmuntrar människor att hålla fast och spendera mer tid på din webbplats, och därför har video blivit ett strategiskt webbdesignelement.”

Endast en av advokatfirmorna använder sig av video, och då är det flash-bilden som är en video i form av panoramavyer över Stockholm. I fallet advokatfirmor vill en eventuell kund inte sitta och titta på en snygg video, utan vill snabbt ha information om vad firman kan erbjuda. Därför är det också ganska logiskt att alla fyra advokatfirmor använder sig av liknande layout. De skulle dock kunna spela in en
video där de beskriver ett uppdrag och samtidig visar sina fina lokaler och duktiga advokater, mer som en "presentationsvideo". Dock har dessa advokatfirmors gissningsvis en del kunder som är ganska konservativa, och någon klyschig säljvideo kanske skulle få motsatt effekt.


**Dynamisk scrollning**

”Först var scrollning inne. Sedan var scrollning ute. I praktiken innebär dynamisk rullning att du utformar din webbplats på ett sätt som gör det uppenbart att det finns mer för tittaren att se under kanten på skärmen.”

För att få del av information måste man absolut scrolla på alla fyra hemsidor. ”Above the fold” avslöjar på alla hemsidor bara ett fint foto och advokatfirmans namn. För att komma vidare måste man scrolla eller använda navbar. Det fungerar dock smidigt, och man får snabbt nödvändig initial information om advokatfirmornas specialisering.


**Sammanfattning:**

Alla fyra hemsidor är tämligen lika varandra om man bortser från färgval. De är alla funktionella och snygga. Jag drar slutsatsen att de fyller sin funktion väl med tanke på vilka som är deras målgrupper. Allt är stramt men snyggt, inga krusiduller eller ”allra senaste webb-trenden”. De hänger med i utvecklingen, och använder sig av flat design till allra största del. Det är mycket vitt eller mörkblått, en del svart och ibland också detaljer i guld. Alla har bilder på sina medarbetare och framhäver utbildning, kompetens och erfarenhet som en konkurrensmedel. Alla sidor laddade på mellan 0,7 och 6 sekunder, vilket får anses vara mycket bra.
