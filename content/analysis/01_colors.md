---
Title: Colors
Description: Analysis of colors ("kmom04")
---


#Färganalys av webbplatser

Denna uppgift går ut på att välja ut tre webbplatser och utvärdera deras färgval och känslan de signalerar.

##Urval

Jag har valt ut följande tre webbplatser:

[Team Nordic Trail](https://teamnordictrail.se)

[Runacademy](https://runacademy.se)

[Trailrunning Sweden](https://trailrunningsweden.se)

Jag valde dessa hemsidor för att jag är intresserad av löpning och trail och var bekant med alla tre hemsidor sedan tidigare. Jag tyckte att det vore intressant att jämföra dem enligt kraven i denna uppgift. De tillhör alltså samma kategori av webbplats. Alla tre arrangerar löpargrupper och löparresor, och alla är svenska hemsidor.

##Metod

Jag navigerade runt på de tre hemsidorna för att få en känsla för färgval och vilken känsla hemsidorna förmedlar, och antecknade detta. Därefter gick jag in på detaljer och tittade i devtool för att undersöka typsnitt för rubriker och brödtext. Jag använde Firefox ColorPicker för att hitta RGB och HEX-koden på färgerna. Som komplement använde jag [Colorcombos](https://www.colorcombos.com)  där man kan skriva in en hemsidas URL och verktyget försöker sedan läsa hemsidans HTML- och CSS-filer för att hitta alla HEX-färgkoder. Den var inte helt tillförlitlig men kul som ett komplement. Jag använde också [Encycolorpedia](https://encycolorpedia.se) för att se svenska namn på färgerna, mättnadsgrad, färgvariationer, relaterade färger och motsatta färger. Jag använde även [Adobe Color](https://color.adobe.com) för att se olika färgpaletter kopplade till grundfärgerna på de utvalda hemsidorna.

##Resultat

**Hemsida 1: Team Nordic Trail**

<img src=../assets/img/tnt.png>  
#
Dominerande på [Team Nordic Trails](https://teamnordictrail.se) hemsida är fotografier. Utöver det är den dominerande färgen blå som används i olika nyanser. De använder ett monokromt färgschema med mörkblått, mellanblått och ljusblått. De använder också ett färgschema med gråskala från ljusgrått till mörkgrått. Den ljusgråa nyans som finns i loggan återkommer som randig utfyllnad på sidorna. Bakgrundsfärgen är vit, vilket är bra då fokus ligger på fotografier och videor. 

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #1d345a">
<td style="height: 50px; width: 50px; background-color: #00a2ff">
<td style="height: 50px; width: 50px; background-color: #cac9cb">
</tr>
</table>

Accentfärgen är röd, och är en signalfärg med uppgift att få besökaren att rikta blicken på information om sista anmälningsdag och covid-information. Brödtexten har typsnittet ”tnt_dinregular”, vilket man får anta är ett egengjort typsnitt. Typsnittet har ingen klack (dvs. sans-serif). Rubrikerna H1-H3 (samt alla andra) har typsnittet 'tnt_din_condesed_boldbold', också utan klack.

Olika blåa och gråa nyanser är tämligen trygga och neutrala färger som generellt tilltalar både kvinnor och män, vilket är lämpligt då företagets payoff är ”Träning, gemenskap och upplevelse, ALLA är välkomna.” De blåa färgerna (ljusblå, ”strong blue”, stålgrå, petrol och ”dark moderate blue”) går också igen i deras kläder som de säljer i webshoppen. Samma ”strong blue” som finns i kläderna går också igen som färg då man hovrar på länkar. Snygg detalj, även om det förstås är medvetet. 
#

**Hemsida 2: Runacademy**

<img src=../assets/img/runacademy.png>  
#
[Runacademys](https://runacademy.se) dominerande färger är blått och grönt och de använder sig både av ett monokromt och analogt färgschema. De har olika nyanser av blått men också grönt som ligger bredvid blått i färgschemat. Både den cyanblåa färgen och den gröna färgen har hög mättnad och båda färgerna upplever jag som rena och fräscha. Den blåa och gröna färgen återkommer i olika temarutor och i footern. Menyn är sparsmakad och stilren. Dominerande är fotografier som upptar hela bredden under menyn och i dem återkommer också olika blåa och gröna toner.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #007ac1">
<td style="height: 50px; width: 50px; background-color: #1dabe3">
<td style="height: 50px; width: 50px; background-color: #25be4a">
</tr>
</table>

Som accentfärg har man använt orange, som är en signalfärg för att användarens blick ska riktas mot Sverigekartan och alla de städer där företaget har löpargrupper. I övrigt är det mycket vita ytor, vilket är lite synd då ytorna till höger och vänster utnyttjas dåligt. Sidan har en kolumnlayout även vid stor skärm och tycks mer anpassad till mindre skärmar och mobilskärm. Rubrikerna och brödtexten har typsnittet "Roboto" utan klack (sans-serif). 

Jag anser att de rena och klara färgvalen, typografin och den lite avskalade layouten stämmer överens med företagets ambition att förmedla trygghet, kompetens och glädje inom sitt område. Företagets payoff är ”Löpning är vår passion. Genom kunskap, inspiration och gemenskap sprider vi löparglädje till hela Sverige.”
#

**Hemsida 3: Trailrunning Sweden**

<img src=../assets/img/trailrunningsweden.png>  
#
[Trailrunning Swedens](https://trailrunningsweden.se) hemsida har grundfärgerna mörk cyanblå och gult och färgschemat är sålunda komplementärt. Syftet är att matcha svenska flaggan, som finns i loggan, och symbolen i namnet (Sweden). Samma mörka cyanblåa och gula färg går också igen i de löparkläder de säljer, vars utseende starkt associeras med svenska flaggan (men med en mörkare blå färg).
Hemsidan har också olika nyanser av grått i en skala från nästan svart till ljusgrått.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #192a4a">
<td style="height: 50px; width: 50px; background-color: #071220">
<td style="height: 50px; width: 50px; background-color: #ffd11a">
</tr>
</table>

Accentfärgen är gul och används på diverse knappar som ska få användaren att klicka sig vidare. Rubrikerna har typsnitt ”Archivo Narrow", sans-serif och brödtexten har ”Open Sans”, sans-serif.

Bakgrunden är ett suddigt foto som även ligger i förgrunden och är då i skärpa. Jag upplever hemsidan som plottrig med många färger men det är delvis för att reklamen är framträdande på denna sida, till och med allra överst på sidan. Navbaren och menyn ger ett förvirrat intryck och sidan som helhelt känns ganska mycket som en annonspelare. 

Det är en ganska mörk sida men scrollar man ner en bit blir den mörka containern ljusare och mer transparent mot fotografiet bakom. Ytterligare längre ner använder man sig av horisontella gradienter i olika färgkombinationer. Det blåa och det gula som återkommer på hemsidan stämmer, som sagt, bra överens med namnet och loggan, men i övrigt tycker jag att framför allt layouten och designen försvårar känslan av vad de egentligen vill förmedla. Deras payoff är ”Share the passion of trail”. 


##Analys

Det samlade intrycket är att dessa tre hemsidor i stor utsträckning använder fotografier för att förmedla känslor. Alla tre vill förmedla "det fina med löpning", äventyret, naturupplevelsen och gemenskapen och det görs förstås bäst med fotografier och videor. Att alla tre hemsidor använder sig av olika blåa nyanser är inte förvånande eftersom blått är en stabil och tämligen neutral färg som tilltalar många människor - och allas målgrupp är bred. Olika nyanser av blått kan symbolisera frihet (himmel) och det är ju löparäventyr ute i det fria som alla tre vill förmedla så färgvalet är egentligen ganska givet.

##Övrigt

Analysen är gjord av Bettina Kron.
