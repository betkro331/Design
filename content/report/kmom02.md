---
Title: Report page
Description: Report for sub-course 2 (kmom02)
---

Report for kmom02
==========================
Jag är inte bekant med Node, npm eller npm scripts sedan tidigare, och inte heller SASS. Istället för att få uppmaningen att ”kika runt bland manualer som finns //…// för att lära dig hur man skriver SASS-konstruktioner” hade jag föredragit att få en lärarledd grund först för att själv sedan kunna gå vidare.

Jag tror att jag till slut lyckades kompilera SASS till CSS. Jag fick flera felmeddelanden körde bara "trial and error". Det mesta kraschade på min sida utan att jag förstod hur jag skulle åtgärda det. Jag hade gjort enligt guiden och genomgången men missade förstås någonting någonstans, och som nybörjare är det inte lätt att förstå hur och var man ska leta. Oerhört tidskrävande, vilket är något man inte 'har tid med' eftersom tempot i utbildningen är för hög. Mitt tema och min design hade egentligen en grundtanke kring färg och tema från Ex-Machina, men det gick sådär. Fonten som används i filmen låg bakom betalvägg så jag valde två helt andra, som inte ens liknade.

Jag tycker att det mesta i detta kmom bara var rörigt och tyvärr inte särskilt lärorikt. Det kändes mest som att man klippte och klistrade in kodstycken i olika filer utan att förstå varför. En mycket rörig och otydlig guide (övning 1 och 2), som möjligen blev lite lättare att förstå när man följde föreläsningen. Efterfrågar guider som är mindre röriga, hoppiga och pratiga. Uttryck er gärna mer informativt än ”hoppa in i mappen” och/eller ”vi behöver lägga till följande”. Skriv gärna var något ska läggas till, och varför. För en nybörjare som jag var detta kmom mest bara förvirrande.
